TARGET DECK: FIT::AG1::Binární halda

START
Basic

Co je zakořeněný strom?

Back:
- Zakořeněný strom je strom $T$, ve kterém je jeden vrchol $r \in V(T)$ označen jako kořen.
<!--ID: 1732107371938-->
END

START
Basic

Co jsou potomci a předci v zakořeněném stromu? (A otcové a synové)

Back:
- Leží-li $u$ na (jediné) cestě z $v$ do kořene, pak $u$ je předek $v$ a $v$ je potomek $u$. Pokud je navíc $\{u, v\} \in E(T)$ hrana, říkáme, že $u$ je otec $v$ a $v$ je syn $u$.
<!--ID: 1732107371946-->
END

START
Basic

Co jsou hladiny a hloubka zakořeněného stromu?

Back:
- Vrcholy rozdělíme podle vzdálenosti od kořene do hladin: v nulté leží kořen, v první jeho synové, atd.
- Hloubka zakořeněného stromu $T$ je počet jeho hladin.
<!--ID: 1732107371955-->
END

START
Basic

Kdy je strom binární?

Back:
Strom nazveme binární, pokud:

1. Je zakořeněný,
2. Každý vrchol má nejvýše dva syny a
3. U synů rozlišujeme, který je levý a který pravý.
<!--ID: 1732108065090-->
END

START
Basic

Jak definujeme binární minimovou haldu?

Back:
Binární minimová halda je datová struktura tvaru binárního stromu, v jehož každém vrcholu $x$ je uložen jeden klíč $k(x)$ a která splňuje tyto dvě vlastnosti:

1. **Tvar haldy**: Strom má všechny hladiny kromě poslední plně obsazené. Poslední hladina je zaplněna od levého okraje směrem k pravému.
2. **Haldové uspořádání**: Je-li $v$ vrchol a $s$ jeho syn, platí $k(v) \leq k(s)$.
<!--ID: 1732108065098-->
END


START
Basic

Kolik hladin má binární halda s $n$ prvky?

Back:
Binární halda s $n$ prvky má $\lfloor \log n \rfloor + 1$ hladin.

**Důkaz:**
Binární strom s $h \geq 1$ úplnými hladinami má:
$$n = 2^0 + 2^1 + 2^2 + \cdots + 2^{h-1} = 2^h - 1$$
vrcholů.

Vzhledem k **tvaru haldy** přibude nová hladina tehdy, když počet prvků $n$ vzroste z $2^h - 1$ na $2^h$. 

Z toho plyne vzorec, neboť právě funkce $\lfloor \log n \rfloor$ se při této změně $n$ zvětší o jedna. Pro $n = 2^h - 1$ je počet hladin:
$$h = (h - 1) + 1 = \lfloor \log (2^h - 1) \rfloor + 1.$$

END

START
Basic

Kolik listů a vnitřních vrcholů má halda s $n \geq 3$ prvky?

Back:
Binární halda s $n \geq 3$ prvky má $\lfloor n/2 \rfloor$ vnitřních vrcholů a $\lceil n/2 \rceil$ listů.

**Důkaz:**
Indukcí podle počtu vrcholů binárního stromu.

1. **Lemma platí triviálně pro $n = 3$** (2 listy a kořen – jediný vnitřní vrchol).

2. **Nechť $n > 3$ je liché.** Odebráním posledního listu, který je druhým (tj. pravým) synem posledního vnitřního vrcholu, vznikne halda o sudé velikosti $n - 1$, pro kterou z ind. předp. lemma platí.  
   - Vrácením posledního listu se počet vnitřních vrcholů nezmění a původní strom jich tedy má $\lfloor (n - 1)/2 \rfloor = \lfloor n/2 \rfloor$.  
   - Počet listů se zvětší o jedna a původní strom jich tedy má $\lceil (n - 1)/2 \rceil + 1 = \lceil n/2 \rceil$.  

3. **Nechť $n \geq 4$ je sudé.** Pak poslední list je jediný levý syn svého otce.  
   - Jeho odebráním vznikne halda liché velikosti $n - 1$, která má podle ind. předpokladu $\lceil (n - 1)/2 \rceil$ listů a $\lfloor (n - 1)/2 \rfloor$ vnitřních vrcholů.  
   - Vrácením posledního listu jeden vnitřní vrchol přibude a původní strom jich tedy má $\lfloor (n - 1)/2 \rfloor + 1 = \lfloor n/2 \rfloor$.  
   - Počet listů se nezmění a původní strom jich tedy má $\lceil (n - 1)/2 \rceil = \lceil n/2 \rceil$.  

END


START
Basic

Jak vypadá pseudokód algoritmu HeapInsert?

Back:
$$
\begin{aligned}
&\textbf{Algoritmus HeapInsert}(H, k): \\
&(1) \quad H.n := H.n + 1 \\
&(2) \quad \text{Vlož na první volnou pozici v poslední hladině } H \text{ nový vrchol } p \text{ s klíčem } k \\
&(3) \quad \text{BubbleUp}(H, p) \\
& \\
&\textbf{Podprocedura BubbleUp}(H, p): \\
&(4) \quad \textbf{Dokud } p \neq H.\text{root}: \\
&(5) \quad \quad o := \text{otec}(p) \\
&(6) \quad \quad \textbf{Pokud } k(o) \leq k(p): \\
&(7) \quad \quad \quad \text{return} \\
&(8) \quad \quad \text{Prohoď } k(o) \text{ a } k(p) \\
&(9) \quad \quad p := o \\
\end{aligned}
$$

**Analýza složitosti:**  
Na každé hladině strávíme $O(1)$ operací a procházených hladin je nejvýše $\log n$, celkem tedy čas $O(\log n)$.

END

START
Basic

Jaký je důkaz korektnosti algoritmu HeapInsert?

Back:
**Lemma:**  
Buď $H$ minimová halda a $k$ klíč. Potom struktura vzniklá voláním $\text{HeapInsert}(H, k)$ je opět minimová halda.

**Důkaz:**  
- Pokud $H$ je prázdná, pak je výsledkem jednoprvková halda – hotovo.  
- Jinak označme $\hat{H}$ výsledek volání $\text{HeapInsert}(H, k)$.  
- $\hat{H}$ má dle (2) **tvar haldy**. Zbývá ověřit, že splňuje podmínku **haldového uspořádání**:  
  - Po přidání hodnoty $k$ do nového listu $\ell$ může existovat jen jedna hrana s porušenou podmínkou.  
  - Tento problém pomocí funkce $\text{BubbleUp}$ posouváme směrem ke kořeni.  
  - Je třeba ověřit, že nemůžeme porušit podmínku haldového uspořádání mezi nějakým otcem $o$ a jeho (případným) druhým synem na cestě z $\ell$ do kořene.  
  - Pozorujeme, že hodnota $k(o)$ v $o$ se aplikováním $\text{BubbleUp}$ nemohla zvýšit (může klesnout, případně zůstat stejná, pokud otec vrcholu $o$ měl stejnou hodnotu).  

Tím je dokázáno, že $\hat{H}$ splňuje všechny vlastnosti minimové haldy.

END

START
Basic

Jak vypadá algoritmus HeapExtractMin?

Back:
$$
\begin{aligned}
&\textbf{Algoritmus HeapExtractMin}(H): \\
&(1) \quad r := H.\text{root}, \, x := k(r), \, \ell := H.\text{last} \\
&(2) \quad \text{Prohoď } k(r) \text{ a } k(\ell) \\
&(3) \quad H.n := H.n - 1 \\
&(4) \quad \text{BubbleDown}(r) \\
&(5) \quad \text{return } x \\
& \\
&\textbf{Podprocedura BubbleDown}(v): \\
&(6) \quad \textbf{Dokud } v \text{ má nějaké syny:} \\
&(7) \quad \quad s := \text{takový syn } v, \text{ který má nejmenší klíč} \\
&(8) \quad \quad \textbf{Pokud } k(v) \leq k(s): \\
&(9) \quad \quad \quad \text{return} \\
&(10) \quad \quad \text{Prohoď } k(v) \text{ a } k(s) \\
&(11) \quad \quad v := s \\
\end{aligned}
$$

**Analýza složitosti:**  
Na každé hladině provedeme $O(1)$ operací a procházených hladin je nejvýše $\log n$, tedy celkový čas je $O(\log n)$.

END

START
Basic

Jaký je důkaz korektnosti algoritmu HeapExtractMin?

Back:
**Lemma:**  
Buď $H$ minimová halda. Potom struktura vzniklá voláním $\text{HeapExtractMin}(H)$ je opět minimová halda.

**Důkaz:**  
- **Tvar haldy** je zachován triviálně.  
- Pokud je výsledkem prázdná či jednoprvková halda, máme hotovo.  

- Prohození z (2) mohlo porušit haldové uspořádání (mezi hladinami $0$ a $1$).  
- Opět prohazujeme s menším ze synů, čímž posunujeme porušení na dvojici následujících hladin.  
- Toto může pokračovat jen do poslední hladiny.  

Tím je dokázáno, že struktura vzniklá voláním $\text{HeapExtractMin}(H)$ je minimová halda.

END

START
Basic

Jak vypadá pseudokód algoritmu HeapBuild?

Back:
$$
\begin{aligned}
&\textbf{Algoritmus HeapBuild}(x_1, \dots, x_n): \\
&(1) \quad \text{Vlož prvky } x_1, \dots, x_n \text{ do pole } H \text{ tak, že } H[i] := x_i \\
&(2) \quad \textbf{Pro } i := \lfloor n/2 \rfloor, \dots, 1 \textbf{ dělej:} \\
&(3) \quad \quad \text{BubbleDown}(H[i]) \\
\end{aligned}
$$

END
